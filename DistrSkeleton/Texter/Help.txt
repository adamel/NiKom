

NiKom är ett KOM-system som huvudsakligen styrs genom att ge olika
kommandon. Dessa kommandon kan bestå antingen av ett eller två ord. För
att få upp en lista på alla kommandon så ger man kommandot
'LISTA KOMMANDON'

Alla kommandon går att förkorta till sin minsta unika del. Så stället för
att skriva 'LISTA KOMMANDON' så hade det gått alldeles utmärkt med 'LI KO'.
Om det man skriver passar in på flera kommadon så kommer en lista upp på de
kommandon man kunde ha menat.



Alla diskussioner sker i något som kallas för möten. Det finns flera olika
möten för olika intressen. För att få upp en lista på alla möten så ger man
kommandot 'Lista Möten'. En del (eller kanske alla) möten står det en
stjärna framför. Med detta menas att man inte är medlem i dessa möten. Man
kan bara läsa och skriva texter i möten som man är medlem i. De flesta
möten är öppna för alla att vara med i. En del får dock bara vissa utvalda
personer vara med i, sådana möten står det (slutet) efter. För att bli
medlem i ett möte så ger man kommandot 'Medlem <mötesnamn>'. Alla mötesnamn
går att förkorta. Så att istället för att skriva 'Fritt Forum' så räcker
det alldeles säkert med 'Fr Fo'.
Om man skulle vilja gå ur ett möte som man finner ointressant så använder
man kommandot 'Utträd <mötesnamn>'.

När man har blivit medlem i ett möte som man har olästa texter i så ändras
prompten till '(Gå till) nästa möte'. Med det menas att NiKom föreslår att
man ska gå till nästa möte som man har olästa texter i. Om man bara trycker
Return så kommer detta att ske. Då ändras prompten '(Läsa) nästa text'.
Trycker man bara Return nu så kommer man att läsa nästa text. Om den texten
har några kommentarer så står detta direkt efter texten i vilka texter det
finns och vem som har skrivit dem. Då kommer prompten ännu en gång att
ändras, nu till '(Läsa) nästa kommentar'. Man får alltså läsa kommentarer
direkt efter texten som de var kommentarer till så man inte tappar tråden.

På detta sätt kan man alltså genom att bara trycka Return läsa alla olästa
texter man har. Om man nu skulle vilja kommentera en text så ger man
kommandot 'Kommentera'. Kommentera kommenterar ALLTID den senast lästa
texten. Vill man kommentera en annan text så anger man det som parameter.
tex 'kommentera 45'. Skulle man vilja ge en personlig kommentar till en
text som bara den som skrivit texten kan läsa (texten hamnar alltså i
brevlådan) så ger man kommandot 'personlig'.
När man gjort detta så kommer man ut i texteditorn. Där skriver man vad man
vill ha skrivet. När man är klar med det ser man till att man befinner sig
först på en rad, där trycker man på Ctrl-Z. Det finns ett antal kommandon
i editorn också. Alla dessa börjar med ett utropstecken och måste skrivas
först på en rad. För att få upp en lista på vilka kommandon som finns,
skriv '!?' (naturligtvis först på en rad)

Om man vill skriva en helt ny text så måste man först befinna sig i rätt
möte. (Rätt möte är alltså det möte som man vill skriva texten i) Detta gör
man med kommandot 'gå <mötesnamn>'. Om man vill veta vilket möte man
befinner sig i just nu så ger man kommandot 'var'.
När man gjort detta så ger man kommandot 'skriv' ('inlägg' går lika bra om
man skulle föredra det). Då får man första skriva ett ärende som ska tala om
vad diskussionen handlar om. Sedan kommer man ut i texteditorn som vanligt.

Om man har väldigt många olästa texter i ett möte som man inte har någon
lust att läsa så kan man ge kommandot 'endast <antal texter>'. Man får då
så många olästa texter i det mötet man befinner sig i. Om man anger fler
texter än det finns i mötet så får man alla texter i olästa.

Andra bra kommandon
-------------------
Lista Kommandon  -  Listar alla kommandon
Ropa             -  Ropar på sysop
Hoppa över       -  Hoppar över alla kommentarer till en text
Brev <användare> -  Skickar ett brev till den personen
Sluta            -  Visar utloggningstexten och lägger sedan på. Använd
                    detta istället för att bara lägga på själv.
Info             -  Ger information om olika saker

För att pausa utskriften, tryck på mellanslag.
