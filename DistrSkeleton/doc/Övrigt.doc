Grupper
=======

En grupp är ett sätt att enkelt sammanföra ett antal användare som ska
få tillgång till samma saker. Tex kan en användarförenings BBS ha en
medlemsgrupp som gör att de som är med i gruppen får tillgång till vissa
meddelandeareor.  För att skapa en grupp ger man kommandot 'Skapa Grupp'.
Då får man först av allt upp en fråga om vad gruppen ska heta.

Efter detta kommer en fråga om vid vilken status användare automatiskt ska
bli medlem i gruppen. Anger man -1 så blir ingen automatiskt medlem utan
måste göras medlem för hand. Om man anger 0 så kommer alla användare att
bli medlemmar i gruppen.

Man kan även göra en grupp hemlig, då kan bara de som är medlemmar i
gruppen se att den existerar.

Man kan när som helst ändra de olika uppgifterna i en grupp med kommandot
'Ändra Grupp'. Man kan även radera en grupp med kommandot 'Radera Grupp'.

För att se vilka grupper som finns så ger man kommandot 'Lista Grupper'. De
grupper som det står en stjärna framför är man inte medlem i.

Vill man se vilka personer som är medlem i en grupp så använder man en
flagga till kommandot 'Lista Medlemmar' (som normalt visar medlemmarna i
ett möte). Man skriver 'Lista Medlemmar -g <gruppnamn>'. Man kan även se
vilka grupper en person är medlem i genom att använda kommandot status.

Vill man göra en person medlem i en grupp som inte styrs av status eller
i en grupp som användaren egentligen inte har tillräcklig status för att
vara med i så ger man kommandot 'Addera Gruppmedlem'. Kommandot för att
göra det motsatta (dvs göra så att en användare inte är medlem i gruppen
längre) heter 'Subtrahera Gruppmedlem'.

Observera! Om en användare har blivit medlem i en grupp pga av att han haft
tillräcklig status men senare får sänkt status så utesluts han INTE, jag
repeterar INTE, ur gruppen. Detta måste ske för hand.

                             Flaggorna
                             =========

I NiKom finns det ett antal flaggor som antingen kan vara avslagna eller
påslagna. Kommandot 'Lista Flaggor' ger en lista över de som finns samt
talar om om de är på eller avslagna. Man ändrar flaggor med kommandona 'Slå
På' och 'Slå Av'.

Skyddad Status
--------------
Om denna flagga är påslagen så kan bara de som har tillräcklig status
(definieras i Status.cfg) se adress och telefonuppgifter på en användare.

Streckrad under ärendet
-----------------------
Om denna flagga är påslagen så kommer det att skrivas ut en rad med streck
under ärendet till varje text. Tex:
Ärende: Hejsan hoppsan
----------------------

ISO 8 bitars tecken
-------------------
Om denna flagga är avslagen så kommer NiKom att översätta in och utgående
tecken så att de svenska tecknen representeras av s.k. måsvingar. Många
använder 7 bitars teckenuppsättningar och där är de svenska tecknen
representerade som följer:

Normala Amiga-tecken (ISO)    7-bitars svenska tecken
          }                              å
          {                              ä
          |                              ö
          ]                              Å
          [                              Ä
          \                              Ö

Ingen autohjälp
----------------
Om denna flagga är påslagen så kommer inte den automatiska hjälptexten fram
när man skrivit två felaktiga kommandon i rad.

Fullskärmseditor
----------------
Om denna flagga är påslagen så används NiKoms fullskärmseditor istället för
radeditorn. (Se kapitlet om editorer)

Automatisk Fillista
------------------
Om denna flagga är påslagen så kommer det automatiskt upp en lista över nya
filer vid lista nyheter.

Mellanslag som paustangent
--------------------------
Om denna flagga är påslagen så kan mellanslag användas för att pausa
utskriften precis som Ctrl-S.

Lapp vid brev
-------------
Om denna flagga är påslagen så kommer en användares lapp att synas före
brevheadern varje gång som någon skriver ett brev till honom. Är användbart
för att tex tala om att man är bortrest och inte kan svara på brev på ett
tag.

ANSI-sekvenser skickas
----------------------
Om denna flagga är avslagen så skickas det aldrig några ANSI-sekvenser på
kommandoraden och liknande ställen. För att kunna editera kommandoraden så
krävs det att denna flagga är påslagen.


Användare
=========

Skulle man vilja få information om en viss användare så kan man använda
kommandot 'Status'. Detta använder man även för att få information om sig
själv. Tex hur många inloggningar man har gjort, hur många texter man har
skrivit osv.
Om man vill ändra tex sina adressuppgifter så finns kommandot
'Ändra Användare'. Den person som har tillräcklig status (anges i
Status.cfg) kan även ändra andra användare än sig själv, ändra antal
 inloggningar, statusnivå etc.
Om man vill veta vilka användare som finns så kan man använda kommandot
'Lista Användare'.

Lista Senaste
=============
Med kommandot 'Lista Senaste' kan man se vilka som varit inloggade den
senaste tiden och vad de har gjort för något.

Info
====
I de flesta baser finns det olika informationstexter upplagda. Dessa kan
man få fram med kommandot 'Info'

Pratstund med sysop
===================
Om man skulle vilja prata direkt med sysop så ska man använda kommandot
'Ropa'. Då påkallas sysops uppmärksamhet och om han är tillgänglig (och
vill prata) så svarar han genom att trycka på Return i fönstret.

Tiden
=====
Kommandot 'Tiden' används för att få reda på vad klockan är, vilket datum
det är samt hur lång systemtid man har kvar.

Olika noder
===========
Om basen har olika noder så kan man ta reda på vilka som är inloggade på de
olika noderna med kommandot 'Vilka'. Då får man också reda på på ett
ungefär vad de gör.
Skulle man sedan vilja säga något till någon som är inloggad samtidigt så
finns kommandot 'Säg' att tillgå.

System Info
===========
Med kommandot 'SysInfo' så kan man få reda på en del om systemet. Bla
vilket det högsta användarnumret är, högsta mötesnumret osv.

Manualer
========
Om man under inloggningen skulle vilja få reda på lite mer om hur ett
kommando fungerar så rekommenderas kommandot 'Manual'.

Profiles
========
Alla användare kan skapa en egen kommando-fil som körs automatiskt när man
loggar in. I denna fil kan man ha vanliga NiKom-kommandon. Vanligast är att
ha 'Lista Nyheter' och 'Vilka' här. För att editera sin profile ger man
kommandot 'Ändra Profile'. Vill man sedan titta på den finns kommandot
'Visa Profile'. Vill man testköra sin profile kan man använda kommandot
'Exekvera Profile'.

Lappar
======
Alla användare kan skapa en egen lapp. Denna lapp syns sist av allt när man
tar status på en person. I denna kan man tex tala om att man är bortrest
ett tag. För att editera sin lapp ger man kommandot 'Ändra Lapp'. Vill man
ta bort sin lapp finns kommandot 'Radera Lapp'.

Alias
=====
Man kan definiera sina egna alias för olika kommandon. Det gör att om man
hellre vill skriva 'Nisse' istället för 'Status' så definierar man ett
alias som heter 'Nisse' men betyder 'Status'.
Ett alias kan bara vara enordigt men kan betyda flera ord. Ett alias har
högre prioritet än vanliga kommandona så gör man ett alias som heter
'Status' så kan man inte använda kommandot 'Status' förrän man tar bort det
aliaset.
Kommandot man använder heter just 'Alias'.
